crini] nana. 47

Praecipitem sese scopulorum e vertice iecit,
Amissum credens inmiti Thesea fato. 245
Sic funesta domus ingressus tecta paterna

Morte ferox Theseus qualem Minoidi luctum
Obtulerat mente inmemori talem ipse recepit.

Quae tamen aspectans cedentem maesta carinam
Multiplices animo volvebat saucia curas. ' 250
At parte ex alia florens volitabat Iacchus

Cum thiaso Satyrorum et Nysigenis Silenis,

Te quaerens, Ariadna, tuoque mccnsus amore.

Quae tum alacres passim lymphpta mente fureÎ‡
ant

Euhoe bacchantes, euhoe capita inflectentes. 255
Harum ars tecta quatiebant cuspide thyrsos ,
Pars e divolso iactabant membra iuvenco,
Pars sese tortis serpentibus incingebant,
Pars obscura cavis celebrabant orgia cistis,
Orgia, quae frustra cupiunt audire profani, roo
Plangebant aliae proceris tympana palmis
Aut tereti tenues tinnitus aere ciebant,
Multis raucisonos efflabant cornua bombos
Barbaraque horribili stridebat tibia cantu.

Talibus amplifice vestis decorata figuris aas
Pulvinar conplexa suo velabat amictu.
Quae postquam cupide spectando Thessala pubes
Expletast, sanctis coepit decedere divis.
Hic, ualis flatu placidum mare matutino
Ho ' cans Zephyrus proclivas incitat undas 270
Aurora exoriente vagi sub limina Solis,
Quae tarde primum clementi flamine pulsae
Procedunt (leni resonant plangore cachinni),
Post vento crescente magis magis increbescunt

Purpureaque procul nantes a luce refulgent, 275
Sic ibi vestibuli linquentes regia tecta

Ad se quisque vago passim pede discedebant.
Quorum post abitum princeps e vertice Pelei

Advenit hiron portans silvestria donax

 

